In questo capitolo viene fornita una panoramica sulle caratteristiche del progetto CAMUS, quali sono gli elementi su qui si basa. Nelle sezioni seguenti viene fornita una panoramica del progetto e quali sono gli obiettivi prefissati che si vogliono risolvere. In seguito viene trattato il metodo col quale sono stati utilizzati alcuni precedenti lavori all'interno del progetto. Infine viene presentato un esempio di applicazione del progetto per risolvere un problema del mondo reale.

\section{Panoramica del progetto\label{sec:panoramica-progetto}}

CAMUS è l'acronimo di Context-Aware Mobile mashUpS e, come si può intuire dal nome, il principale obiettivo del progetto è quello di proporre un framework per la realizzazione di mashup mobile che sfruttano il contesto nel quale si trova l'utente. Vengono dunque sfruttati due ambiti di ricerca differenti, cioè la gestione del \emph{contesto} e i \emph{mashup}, in quanto l'unione delle loro potenzialità può aiutare a fornire un'esperienza utente migliore. Infatti la quantità di servizi e dati disponibili online rende difficoltoso il processo di selezione delle informazioni che realmente sono rilevanti per colui/e che deve usufruirne. Questo problema è proprio il punto in cui CAMUS vuole proporsi come soluzione; utilizza il \emph{contesto} per raccogliere informazioni sul profilo e gli interessi dell'utente e sull'ambiente nel quale si trova, al fine di selezionare i servizi più idonei alla situazione e filtrare le informazioni che sono di maggior interesse. Inoltre sfrutta la dinamicità di presentazione che caratterizza i mashup per adattare il modo nel quale queste informazioni vengono mostrate e la flessibilità di integrare dati aggiuntivi provenienti da diverse fonti.

In particolare, viene applicato il concetto dei mashup al mondo mobile: il risultato finale consiste in un'app per smartphone o tablet che adatta il proprio aspetto in base a delle regole di visualizzazione. Questa caratteristica permette di ottenere un'estrema flessibilità, in quanto non è necessario rilasciare nuove app ogni volta che si vuole effettuare un cambio di aspetto. Fornisce inoltre la libertà di variare spesso l'interfaccia grafica in modo che si adatti a diverse situazioni di utilizzo.

CAMUS prevede l'integrazione di alcune \emph{web app}, ognuna delle quali deve permettere la realizzazione intuitiva della rappresentazione del contesto e dell'interfaccia grafica assunta dall'app. Le web app principali sono due: \emph{i)} la prima coinvolge la realizzazione del \emph{contesto}, che viene rappresentato tramite un modello che si presta molto bene alla visualizzazione grafica; \emph{ii)} la seconda riguarda la composizione degli elementi che formano l'interfaccia grafica della mobile app.

Gli altri componenti principali del framework sono il \emph{server} e la \emph{mobile app}. Il \emph{server} è il cuore del sistema e orchestra la comunicazione tra gli altri componenti. Il suo compito primario è quello di fornire le informazioni idonee all'app mobile, a partire dal contesto che quest'ultima gli invia. La \emph{mobile app} infine contiene il motore di rendering che interpreta le regole definite sul come mostrare i componenti e li disegna in moda da essere fruibili dall'utente.

\section{Obiettivi del progetto\label{sec:obiettivi-progetto}}

L'obiettivo principale del progetto CAMUS è definire la metodologia con la quale è possibile creare app sfruttando i mashup ed il contesto, al fine di mostrare all'utente le informazioni che sono più pertinenti alla situazione nella quale si trova.

Per la creazione del framework sono state rispettate le seguenti linee guida:

\begin{itemize}
	\item \textbf{Creazione visuale} Questo punto è relativo alla modalità di realizzazione delle app. Si vuole ideare un sistema che permetta la composizione dell'interfaccia grafica interamente in modo visuale, senza la necessità di scrivere linee di codice
	\item \textbf{Contestualità} Si vuole sfruttare il contesto dell'utente per comprendere quali siano le sue esigenze e mostrargli così le informazioni che sono più pertinenti alla situazione. In questo modo è possibile utilizzare anche diverse fonti per acquisire dati più precisi e variegati, che poi verranno filtrati adeguatamente in modo da selezionare unicamente le informazioni più rilevanti e nascondere quelle che porterebbero solamente ad una maggior confusione
	\item \textbf{Semplicità} Ogni operazione deve essere facile, in modo che anche persone non pratiche di informatica possano creare delle app CAMUS. Qualsiasi attività di creazione e modifica viene dunque effettuata tramite un'interfaccia grafica, in modo che l'utente venga guidato nello svolgere i compiti. Inoltre sono stati scelti dei modelli concettuali semplici, in modo che siano intuitivi a chiunque ma che allo stesso tempo siano abbastanza potenti per creare schemi di una certa complessità
	\item \textbf{Automazione} Si vuole far ripetere all'utente il minor numero di azioni possibile; in quest'ottica vengono sfruttati i sensori disponibili sui dispositivi per acquisire in maniera automatica alcuni dati, sgravando l'utente da questo compito
	\item \textbf{Uniformità dell'accesso ai dati} Il framework non prevede l'interfacciamento con un database per il recupero delle informazioni, bensì i dati vengono acquisiti tramite l'utilizzo dei \emph{servizi}. Questa soluzione rende più flessibile l'accesso ai dati, in quanto viene fornita un'interfaccia comune per servizi sia interni, cioè gestiti direttamente dal creatore dell'app, sia esterni, cioè mantenuti da terzi. Inoltre apre la strada per l'utilizzo dei servizi di supporto, che forniscono dati complementari in modo da arricchire il dataset finale
	\item \textbf{Personalizzazione} Una delle principali caratteristiche del framework è la possibilità di modificare l'aspetto dell'app in modo intuitivo. Viene dunque agevolata la personalizzazione dell'interfaccia grafica non solo in base alla situazione di utilizzo ma anche tenendo conto del profilo dell'utente. Ogni utilizzatore dell'app può così avere una visualizzazione delle informazioni adatta alle sue esigenze, cosicché si possa concentrare esclusivamente sulla fruizione dei contenuti rilevanti
\end{itemize}

\section{Integrazione del contesto con i mashup\label{sec:integrazione-contesto-mashup}}

Come evidenziato nella Sezione \ref{sec:panoramica-progetto}, il progetto CAMUS consiste nell'unione delle ricerche effettuate nell'ambito della \emph{context-awareness} e dei \emph{mashup}. Il framework mira all'integrazione tra questi due filoni di ricerca, in modo da catturare le potenzialità di entrambi. I \emph{mashup} permettono di utilizzare diverse fonti per acquisire una maggior quantità di informazioni oppure per ottenere dei dati che sono complementari ed arricchiscono gli elementi. Inoltre mettono a disposizione una logica di creazione dinamica delle interfacce grafiche: permettono di sfruttare la conoscenza acquisita dalle diverse fonti per visualizzare i dati che sono di maggior interesse. Il problema nasce quando si ha a che fare con una quantità enorme di informazioni. \upe sì un bene avere a disposizione una moltitudine di dati, ma esiste il rischio concreto che questa mole di dati generi unicamente confusione e renda difficoltoso il lavoro di ricerca delle informazioni che sono di reale interesse. Proprio per arginare questo problema viene introdotto l'utilizzo del \emph{contesto}. Quest'ultimo permette di filtrare le informazioni che sono rilevanti in una particolare situazione. Vengono dunque nascosti o messi in secondo piano tutti i dati che non sono di alcun interesse per la situazione corrente, permettendo così all'utente di concentrarsi unicamente su un sottoinsieme dei risultati che però più sono attinenti.

Rispetto al paradigma di composizione presentato nella Sezione \ref{sec:mobile-mashup}, in CAMUS vengono separate la attività di \emph{acquisizione dati} e \emph{creazione dell'interfaccia grafica}. Questo disaccoppiamento permette di modificare l'aspetto delle app in modo molto flessibile, in quanto non è necessaria a priori la conoscenza della fonte esatta dalla quale proverranno le informazioni. Viene così fornita un'estrema libertà al designer nella scelta di \emph{come} comporre l'interfaccia grafica, in modo che possa concentrarsi solo su questo aspetto e non si debba preoccupare di come i dati vengano integrati tra loro.

Un'altra parte del framework viene dunque dedicata all'integrazione dei dati. \upe in questa attività che entra in gioco il \emph{contesto}. Grazie alle informazioni sulla situazione nella quale si trova l'utente, è possibile selezionare \emph{quali} sono i servizi che forniscono i migliori risultati e, una volta acquisiti i dati, possono fornire le informazioni necessarie per assegnare un \emph{punteggio} ai vari elementi, in modo da mettere in primo piano quelli più rilevanti. Quest'attività viene divisa in tre parti principali:

\begin{enumerate}
	\item \textbf{Selezione dei servizi} Vengono selezionati, grazie alle informazioni di contesto, i servizi che sono più idonei per la situazione corrente
	\item \textbf{Acquisizione dei dati} Vengono interrogati i servizi scelti per acquisire i dati
	\item \textbf{Integrazione delle informazioni} I dati ricevuti dai vari servizi vengono messi assieme in modo da formare un unico dataset. Quest'operazione prevede tre fasi: \emph{i)} trasformazione delle risposte in una rappresentazione comune; \emph{ii)} fusione degli elementi duplicati; \emph{iii)} assegnamento di un punteggio agli elementi, tenendo conto delle informazioni fornite dal contesto
\end{enumerate}

\section{Utilizzo dei servizi\label{sec:utilizzo-servizi}}

Uno dei punti chiave del framework, seguendo la filosofia dei mashup, è di non essere limitati ad una singola fonte per l'acquisizione dei dati, bensì si vuole essere in grado di recuperare le informazioni da diverse sorgenti. In questo modo è possibile ottenere diversi vantaggi, come l'acquisizione di una maggiore quantità di risultati, ottenere informazioni più complete, ecc. Presenta però anche degli svantaggi: avere molti dati a disposizione può essere dispersivo ed esiste il rischio di ottenere entità duplicate. Per fornire un'elevata flessibilità il framework prevede il disaccoppiamento della logica di accesso ai dati: per l'acquisizione le informazioni viene fornita un'unica interfaccia, rappresentata dai \emph{servizi}. Questo metodo permette di avere una descrizione unica sul come recuperare i dati, indipendentemente dal fornitore che li mette a disposizione. L'utilizzo dei servizi porta i seguenti vantaggi:

\begin{itemize}
	\item \textbf{Varietà}	L'utilizzo di un'interfaccia generica per l'accesso ai dati favorisce l'acquisizione di informazioni da fonti diverse. In questo modo è possibile ottenere dei dataset più ampi
	\item \textbf{Integrabilità} Ogni servizio restituisce i dati secondo una propria rappresentazione. Avere un unico metodo di accesso ai dati permette anche di descrivere come queste informazioni vengono trattate una volta ricevute. Questo passaggio permette di uniformare le rappresentazioni fornite in ingresso tale per cui vengano trasformate in un'altra rappresentazione che sia utile per il trattamento e l'elaborazione di questi dati
	\item \textbf{Completezza} Acquisendo informazioni da diverse fonti è possibile ottenere degli elementi duplicati. Questa caratteristica potrebbe sembrare un difetto mentre in realtà fornisce una risorsa molto importante: la possibilità di ottenere degli elementi più completi. Diverse fonti possono essere utilizzate per acquisire informazioni di entità diversa, in modo da generare un elemento descritto in maniera più precisa e che colga maggiori aspetti
\end{itemize}

Questa scelta permette inoltre di dividere l'acquisizione dei dati in due passaggi: \emph{i)} acquisizione delle informazioni principali; \emph{ii)} acquisizione di dati che vanno ad arricchire le informazioni principali. L'astrazione dei servizi come metodo per ottenere i dati permette di utilizzare lo stesso formalismo per entrambe le attività.

\section{Caso di studio: il turismo\label{sec:caso-studio-turismo}}

Al fine di pensare a come specificare il progetto CAMUS, è stato necessario introdurre un caso di studio che fosse sufficientemente attinente al nostro progetto.
La scelta è caduta sull'agenzia viaggi, un ambito di tipo turistico, perché può nascere la necessità di avere un sistema di mashup che fornisca dati di diversa natura al viaggiatore, a seconda del contesto nel quale si trova.
Le due figure principali in questo caso di studio sono l'agente di viaggio e il viaggiatore. L'agente ha il compito di organizzare tutto il tour, con tutte le prenotazioni, spostamenti principali e soggiorni per il viaggiatore, mentre il viaggiatore è colui che fisicamente compie il viaggio, quindi lo possiamo considerare come l'utente finale.
Quest'ultimo, oltre ad essere già in possesso delle prenotazioni per mezzi di trasporto, pernottamento ed eventuali extra di soggiorno, può avere la necessità di ottenere informazioni aggiuntive.
Con la grande quantità di informazioni e risorse presenti sul Web, non è sempre vero che l'utente abbia una maggiore conoscenza, anzi, alcune volte, si ottiene l'effetto contrario, in quanto non è in grado di filtrare le informazioni per le sue esigenze. Data la grande diffusione di dispositivi mobili, si è scelto di introdurre questo sistema mobile context-aware e in questo modo poter offrire questa nuova esperienza d'uso per il cliente. Per mezzo della web app del sistema, l'agente di viaggio può configurare per il viaggiatore un'applicazione personalizzata, la quale è in grado di adattarsi alle diverse condizioni di utilizzo dell'utente. La dinamicità dell'applicazione è dettata dal cambiamento dei servizi invocati dal sistema a seconda delle variazioni nel contesto.
Ad esempio, a Milano nell'ora di cena, se l'utente seleziona come argomento di interesse i ristoranti ed è senza automobile, saranno invocati servizi adatti ad offrire questo tipo di risultati all'utente, con i dovuti mezzi di trasporto locale. Se il viaggiatore si spostasse verso Torino, l'applicazione invocherebbe servizi diversi per fornire dei dati migliori all'utente.
Questa definizione ed associazione dei dati viene fatta dall'agente di viaggio,il quale si suppone che abbia una certa esperienza nel saper scegliere quali servizi sono più attinenti a un certo elemento dell'albero di contesto, da cui il sistema, con operazioni spiegate nel Capitolo \ref{ch:metodologia}, sceglie quali servizi invocare dinamicamente.
