Vorrei cominciare questa pagina di ringraziamenti con le persone che hanno collaborato a questo progetto.
Un grazie a Letizia e Maristella, che ci hanno sempre seguito in questi mesi in questo lavoro, sostenendoci e aiutandoci in particolare nella parte metodologica. Grazie a Vittorio e Riccardo che ci hanno aiutato nella parte tecnica, facendomi scoprire nuove tecnologie e metodi.
Un ringraziamento particolare va a Stefano che ho conosciuto quando sono entrato in questo team ed è stato un piacere lavorare con lui e penso di aver imparato moltissimo. 
Poi vorrei ringraziare tutte le persone che ho incontrato qui al Politecnico, penso che ognuno mi abbia trasmesso un insegnamento, un modo di lavorare e ho conosciuto dei veri amici disponibili in tutto e per tutto, anche per studiare insieme per gli esami e svolgere i progetti.
Vorrei ringraziare la mia famiglia: i miei genitori, che mi hanno sostenuto anche in questi anni di università, i miei due fratelli, i nonni, zii e tutti gli altri parenti che mi hanno trasmesso una serie di valori che mi porterò per tutta la vita. 

Un grazie particolare va a Rebecca che mi ha sopportato anche nel periodo da tesista, non facendo mai mancare il suo aiuto per qualsiasi cosa avessi bisogno. (PS: prima o poi informatica te la farò passare!)

Per ultimi ma non per importanza vorrei ringraziare la mia compagnia di amici, che sono sempre presenti se era necessario qualche consiglio e per tutte le serate e i momenti che abbiamo trascorso insieme.

\vspace{1cm}

\begin{flushright}
	Valerio
\end{flushright}


\cleardoublepage

Il mio primo ringraziamento va a tutto il gruppo di lavoro che mi ha accolto con tanto affetto e mi ha accompagnato durante tutto il lavoro. Ringrazio Letizia e Maristella per avermi dato la possibilità di lavorare su questo progetto e per essere state sempre disponibili e di estremo aiuto. Ringrazio Vittorio e Riccardo per i preziosi consigli e per avermi spronato a fare sempre di meglio. 

Ringrazio i miei genitori, senza i quali non avrei mai potuto completare questo percorso.

Ringrazio anche il mio fidato compagno di tesi Valerio, capitato per caso ma col quale è stato veramente un piacere condividere questa esperienza. Se questa tesi sarà un successo è anche merito tuo!

Più di un ringraziamento è d’obbligo ad Alessandro, Andrea e Francesca che mi hanno accompagnato in questa avventura. Senza il vostro supporto non sarei mai arrivato a questo giorno! In realtà Andrea dovrei ringraziarti più per le abbuffate, i caffè e i viaggi folli di questi anni.

Devo più di un ringraziamento a Sara. Ci siamo incontrati tardi ma in te ho trovato una vera amica. Le giornate passate assieme al Poli mi mancano molto!

Devo ringraziare il mio fidato amico Andrea, col quale condivido ormai da una vita qualsiasi cosa. Probabilmente non te lo dico spesso ma la tua amicizia significa molto per me, avere il tuo supporto mi ha aiutato molto in questi anni.

Ringrazio Lorenzo, Giacomo, Lorenzo, Nicolò, Elisa, Wanda e Mara, fidati compagni di uscite e vacanze. Con alcuni di voi è stato anche un immenso piacere condividere i meravigliosi anni delle scuole superiori. Sono felice di aver conosciuto ognuno di voi e di aver condiviso tantissime meravigliose esperienze.

Ringrazio Nelya, per aver sopportato tutte le mie lamentele (e io le tue). Hai sempre saputo esattamente cosa dire nei momenti più difficili ma è stato sempre un piacere parlare con te, in qualsiasi situazione, mi sei stata di grandissimo aiuto.

\vspace{1cm}

\begin{flushright}
	Stefano
\end{flushright}