
In questo capitolo viene presentata la metodologia seguita per il design e la creazione delle applicazioni CAMUS, utilizzando un approccio di Visual Programming dei mashup \cite{DBLP:journals/tweb/CappielloMP15}. \`E stato scelto di mettere l'utente finale al centro della progettazione, tenendo conto delle sue esigenze di utilizzo e cercando di mascherare la complessità delle operazioni. %Esempio Viaggio???%
Nelle sezioni successive verranno esposti i problemi che sono stati incontrati e le conseguenti scelte progettuali, fino ad arrivare all'architettura realizzata nell'implementazione del prototipo.

\section{Modello del contesto\label{sec:modello-contesto}}

Come illustrato nella Sezione \ref{sec:context-awareness}, esistono diversi modelli per rappresentare il contesto. Ai fini del progetto si è resa necessaria la scelta di un modello che soddisfi le seguenti caratteristiche:

\begin{itemize}
	\item Permetta di rappresentare informazioni \emph{predefinite} e \emph{parametriche}, dove per \emph{predefinite} si intendono le caratteristiche del contesto che vengono specificate a priori, mentre per \emph{parametriche} si intendono i dati che devono essere specificati dall'utente in quanto non è possibile (e conveniente) enumerarli. Un esempio di \emph{informazione predefinita} è descritta dalla \virgolette{Tipologia di Viaggio}, che può assumere i valori \virgolette{Avventuroso}, \virgolette{Rilassante}, \virgolette{Lavoro}, ecc.; un esempio di \emph{informazione parametrica} è la località, dove bisogna specificare le coordinate geografiche in cui si trova l'utente
	\item Deve consentire una rappresentazione gerarchica. Ad esempio, \emph{Mezzi di trasporto pubblici} si può specializzare in bus, treno, car sharing, ecc.
	\item Deve essere facilmente personalizzabile ed adattarsi a diversi ambiti di utilizzo. Per esempio, deve essere in grado di descrivere il contesto che può assumere un'app per la gestione dei viaggi come un'app per la gestione del personale, dove alcuni possibili contesti possono essere definiti dal \emph{ruolo} che ricopre un dipendente e, nel caso in cui sia necessario recarsi da un cliente, i dati relativi ai clienti nella zona in cui si trova
	\item Deve possedere una rappresentazione visiva semplice e chiara, in modo che sia utilizzabile anche da persone non esperte di informatica
\end{itemize}

Tra i diversi modelli a disposizione, si è ritenuto che il \emph{Context Dimension Tree (CDT)} sia il modello che rispetta maggiormente le richieste precedentemente elencate.

Oltre alla classificazione dei nodi originale del CDT, viene aggiunta un'ulteriore divisione in base al ruolo che un nodo può assumere durante la fase di selezione dei servizi:

\begin{itemize}
	\item \textbf{Nodo filtro} \`E la tipologia predefinita. I nodi di tipo filtro permettono, come si può dedurre dal nome, di filtrare i servizi che sono idonei all'utilizzo in un determinato contesto
	\item \textbf{Nodo ranking} Questa tipologia viene assegnata ad alcuni nodi specifici, come ad esempio quello relativo alla \emph{località}, che assumono una maggiore importanza durante la selezione dei servizi, in quanto permettono di scegliere dei servizi che hanno un maggior impatto nel contesto specifico. Nell'esempio relativo alla \emph{località}, permettono di dare una maggiore rilevanza ai servizi che sono più attinenti al luogo e che quindi forniscono delle informazioni più accurate
\end{itemize}

\section{Creazione dell'ecosistema dei servizi\label{sec:ecosistema-servizi}}

I servizi rappresentano un punto cardine del sistema, in quanto mettono a disposizione le risorse che verranno mostrate all'utente. Si è deciso di dividere i servizi in due categorie ben distinte, in base alla funzionalità del servizio:

\begin{enumerate}
	\item \textbf{Primari} Sono i servizi che vengono interrogati in prima istanza per acquisire le informazioni di interesse relative al contesto nel quale si trova l'utente. Per esempio, se si effettua la ricerca di un ristorante, le informazioni principali saranno il nome del ristorante, l'indirizzo e il numero di telefono. TripAdvisor\footnote{\url{https://www.tripadvisor.it/}} e Zomato\footnote{\url{https://www.zomato.com/it}} sono due esempi di servizi primari
	\item \textbf{Supporto} Sono i servizi che vengono utilizzati per arricchire le informazioni acquisite tramite i servizi primari. Possono mettere a disposizione dati aggiuntivi, contenuti multimediali (es.: foto e video) oppure possono fornire un'integrazione con altre app presenti sul dispositivo. Alcuni esempi di servizi di supporto sono le informazioni sul meteo, la cartina geografica del luogo o le indicazioni dei mezzi di trasporto per raggiungere il posto. Invece l'apertura del dialer telefonico quando viene selezionato il numero di telefono o l'utilizzo dell'app di navigazione preferita quando si sceglie un indirizzo rappresentano degli esempi di integrazione con altre app
\end{enumerate}

Per quanto queste categorie rappresentino una divisione molto precisa dei servizi, non vengono considerate come rigide. Come già evidenziato in \cite{rizzo2015progettazione}, ogni servizio espone una o più operazioni, e non è detto che tutte rientrino nella medesima categoria. Può capitare che un servizio metta a disposizione un'operazione che viene considerata primaria ed un'altra che invece fornisce informazioni di supporto. Si è deciso quindi di non effettuare una categorizzazione a livello di servizio, bensì per ogni operazione, in modo da garantire una maggiore flessibilità.

Per coerenza, d'ora in avanti verrà utilizzata la nomenclatura \emph{operazione primaria} per riferirsi alle operazioni che forniscono le informazioni principali e \emph{operazione di supporto} per le operazioni che arricchiscono le informazioni primarie.

Per l'acquisizione dei dati è importante che il server sappia come interrogare i servizi e come interpretare le risposte. Si è deciso dunque di creare una repository con tutti i servizi che possono essere utilizzati dal sistema. Questa repository è composta dai \emph{descrittori dei servizi}, che contengono le informazioni necessarie per la gestione dei servizi. Ogni descrittore è composto da una prima parte comune relativa alle informazioni del servizio (es.: nome, categoria, url base, ecc.) e da una parte specifica, costituita dall'elenco delle operazioni che espone. Ogni operazione rappresenta l'unità principale di ogni servizio, in quanto fornisce le seguenti informazioni che permettono di effettuare le richieste:

\begin{itemize}
	\item \textbf{Elenco dei parametri} Per interrogare un servizio è necessario comporre una query con i dati che si vogliono richiedere. Queste informazioni sono dipendenti dalla specifica implementazione del servizio e variano tra un servizio e l'altro. Nel descrittore vengono dunque elencati i parametri necessari per la composizione della query e dove andare a recuperare i relativi valori. L'acquisizione dei valori può avvenire secondo tre differenti modalità:
	\begin{enumerate}
		\item \emph{Default} Il valore viene impostato direttamente nel descrittore (es.: l'API key per l'autenticazione)
		\item \emph{Mapping CDT} Viene definita l'associazione con uno o più nodi del CDT e il valore viene recuperato in base alla selezione effettuata dall'utente (es.: le coordinate geografiche). Questi valori possono essere eventualmente trasformati da quelli simbolici del contesto ad un'altra rappresentazione adatta per effettuare la query (es.: dal valore \virgolette{Restaurant} del contesto viene associata la tipologia \virgolette{food})
		\item \emph{Mapping Term} Questa modalità viene utilizzata esclusivamente per i servizi di supporto e fornisce un placeholder nelle query che verrà rimpiazzato a runtime con il valore reale acquisito dalla risposta o dal dispositivo
	\end{enumerate}
	\item \textbf{Schema della risposta} Per ottenere omogeneità tra le risposte ottenute dai diversi servizi, i dati ricevuti devono essere trasformati secondo uno schema comprensibile dalla mobile app. Per effettuare questa trasformazione vengono in aiuto i \emph{termini} (es.: titolo, indirizzo, descrizione, ecc.), che rappresentano le classi semantiche di appartenenza degli attributi. L'elenco dei termini disponibili viene mantenuto in una repository come per i descrittori dei servizi. Queste annotazioni hanno una duplice utilità: in primo luogo, definendo il significato semantico di ogni attributo, semplificano l'integrazione dei dati provenienti da diversi servizi, in secondo luogo semplificano la creazione dei mashup, come verrà approfonditamente trattato nella Sezione \ref{sec:mashup-design}, in quanto permettono di ragionare su categorie astratte di dati rispetto a dati reali forniti dai vari servizi e agevolano la riusabilità degli schemi in diversi contesti 
	\item \textbf{Gestione della paginazione} I dati che vengono restituiti a seguito di una query possono essere molteplici. Per semplificare la gestione delle risposte, i servizi implementano delle politiche di paginazione, dove vengono specificati il numero di risultati che si vogliono ottenere in una pagina e un numero che indica la pagina che è stata richiesta \cite{masse2011rest}. Questa sezione serve appositamente per indicare quali sono i parametri che vengono utilizzati dal servizio per richiamare le diverse pagine che compongono i risultati
\end{itemize}

\section{Associazione dei servizi al CDT\label{sec:associazione-servizi-cdt}}

Una volta che i servizi sono stati aggiunti alla repository è necessario specificare le associazioni che permettono la selezione dei servizi in base al contesto nel quale si trova l'utente.

Nel modello originale del CDT, presentato nella Sezione \ref{sec:context-awareness}, il processo di selezione dei dati rilevanti per un determinato contesto avveniva tramite la definizione di viste, che venivano create in linguaggio SQL e associate ai \emph{nodi valore}. Come evidenziato anche nella precedente ricerca \cite{rizzo2015progettazione}, questa metodologia non è più applicabile principalmente per due motivi:

\begin{enumerate}
	\item Si vuole rendere il funzionamento del sistema il più semplice possibile per essere utilizzato da persone che non hanno profonde conoscenze di informatica, e la scrittura di query in SQL non è alla portata di chiunque
	\item Non avendo a disposizione direttamente i dati, bensì i servizi da invocare per acquisirli, la selezione tramite viste non è la più idonea ad essere utilizzata
\end{enumerate}

Volendo mantenere un approccio che sia semplice e allo stesso tempo funzionale, si è deciso di associare le operazioni definite dai singoli servizi ai nodi dell'albero di contesto. 

\begin{figure}[h]
	\centering
	\includegraphics[width=\textwidth]{4-metodologia/Immagini/associazioni-cdt.png}
	\caption{Associazione dei servizi al CDT}\label{fig:associazione-servizi-cdt}
\end{figure}

Come si può notare dalla Figura \ref{fig:associazione-servizi-cdt}, le operazioni vengono associate ai nodi di tipo \virgolette{valore} o \virgolette{attributo}. Nel primo caso l'operazione viene aggiunta all'elenco di operazioni che ogni nodo definisce, nel secondo caso è necessario associare a quale/i valore/i associare l'operazione (es.: per il campo \virgolette{Città} bisogna definire il nome della città, invece per l'attributo \virgolette{Coordinate} è necessario specificare la latitudine e longitudine del luogo). Generalmente le associazioni vengono effettuate nei nodi foglia; tuttavia è possibile effettuare delle associazioni anche nei nodi che hanno dei figli, quando per esempio un servizio copre diverse categorie e non ha senso che sia scelto in una sola di esse.

Per quanto riguarda le \emph{operazioni primarie}, quando vengono associate ad un determinato contesto viene definito anche un indice di \emph{priorità}: questo valore è un numero intero, a partire da 1 e crescente all'interno del singolo nodo. Definisce l'importanza che il servizio assume in quel determinato contesto e verrà utilizzato nella fase di selezione dei servizi illustrata nel Capitolo \ref{sec:primary-service-selection}. Questo indicatore ha senso di essere utilizzato esclusivamente nei \emph{nodi valore}, in quanto contengono una raccolta generica di servizi, mentre per i \emph{nodi attributo} non è necessario, in quanto l'ordinamento all'interno di una categoria di attributi non è sempre univoca. Se si prende per esempio un elenco di servizi associati ad una città tramite le sue coordinate geografiche, si può considerare come indice di priorità la lontananza rispetto all'utente, che può essere calcolata solamente a runtime e può variare spesso.

Una menzione particolare viene riservata all'associazione con la dimensione \emph{Interest Topic}. Come precedentemente esposto nella Sezione \ref{sec:modello-contesto}, il modello del contesto deve essere in grado di adattarsi a diversi ambiti di utilizzo. Gli \emph{Interest Topic} fungono proprio da descrittori delle situazioni principali nelle quali l'utente può trovarsi. Un contesto specifico può essere molto complesso: gli \emph{Interest Topic} hanno il vantaggio di permettere la definizione di una categoria di riferimento, sulla quale poi specializzare la ricerca secondo le altre caratteristiche del contesto attive. Alcuni esempi di \emph{Interest Topic} sono i \virgolette{Ristoranti}, gli \virgolette{Hotel}, i \virgolette{Musei}, ecc.
Al fine di far rispettare questa classificazione è stato introdotto il vincolo che ogni \emph{operazione primaria} deve obbligatoriamente essere aggiunta ad almeno un \emph{Interest Topic}. Non viene imposto un vincolo sul numero di \emph{Interest Topic} differenti ai quali può essere associata un'operazione, in quanto può essere valida per ambiti differenti.

Per le \emph{operazioni di supporto} non è sempre necessario definire le associazioni con i nodi del CDT. Alcuni operazioni di supporto possono essere richiamate in modo statico quando non necessitano del contesto per essere scelte (es.: i servizi generici come Wikipedia\footnote{\url{https://en.wikipedia.org/wiki/Main_Page}} o Flickr\footnote{\url{https://www.flickr.com/}}). Per altre operazioni, come per esempio quelle relative ai mezzi di trasporto, è invece necessario basarsi sul contesto per selezionare la più idonea alla situazione. Per esempio, se un utente specifica che non dispone di un'auto e che si trova a Milano, allora il sistema proporrà i mezzi di trasporto pubblici presenti nella città, insieme all'elenco di altre tipologie di trasporto come i taxi o il car sharing. In questo caso è dunque necessario, come nel caso delle operazioni primarie, definire le associazioni delle operazioni con i nodi del CDT. Il processo di associazione è simile a quello delle operazioni primarie, la principale differenza risiede nel fatto che non bisogna specificare la priorità dei servizi, mentre le altre assunzioni rimangono valide.

\section{CDT su misura per gli utenti}

Il modello del CDT definito nella Sezione \ref{sec:associazione-servizi-cdt} viene chiamato \emph{CDT Universale}, in quanto rappresenta lo schema più completo del quale il sistema dispone. Questo CDT deve descrivere tutti i possibili contesti che si vogliono gestire; possono coesistere diversi ambiti in parallelo, con le relative dimensioni che vanno a specializzare il dominio generale. Com'è facilmente intuibile, questo schema può diventare di enormi dimensioni, rendendolo di fatto inutilizzabile per via della moltitudine di selezioni possibili. Inoltre emerge il problema dei \emph{contesti non validi}, cioè quei contesti che non possono esistere nella realtà. Per esempio, scegliere come \emph{Interest Topic} la ricerca di \virgolette{Ristoranti} e selezionare di voler fare un viaggio \virgolette{Rilassante} non è un contesto valido, in quanto la dimensione \virgolette{Tipologia di Viaggio} ha senso di essere attivata solo quando viene selezionato come \emph{Interest Topic} quello relativo ai viaggi. Queste due problematiche vanno in senso contrario con i principi di usabilità e semplicità che sono stati presi come linee guida per il progetto.

Una prima soluzione consiste nell'introdurre l'elenco delle \emph{dimensioni consentite} per ogni \emph{Interest Topic}. In questo modo, nella fase di scelta delle dimensioni che si vogliono attivare, l'interfaccia grafica può essere aggiornata in seguito ad ogni selezione, mostrando solamente le dimensioni che è possibile scegliere senza generare conflitti. In questo modo si risolverebbero entrambi i problemi sopra citati, in quanto l'elenco delle \emph{dimensioni consentite} permette di ridurre il numero totale di contesti generabili e impedisce la selezione di dimensioni che porterebbero ad effettuare delle selezioni erronee.

Per quanto questa soluzione sia tecnicamente valida, rimane aperta un'ulteriore questione: all'utente potrebbero venire proposte comunque una serie di opzioni che non sono di suo interesse. Per esempio, un utente deve pianificare un viaggio e non possiede animali e nel CDT viene definita una dimensione \virgolette{Con Animali Domestici}, per specificare che bisogna cercare strutture che ammettano l'accesso anche agli animali. In questa situazione verrebbe ogni volta proposta la selezione del possesso animali all'utente, mentre potrebbe essere sempre omessa in quanto non utile nella descrizione del contesto di quello specifico utente.

Per risolvere questa ulteriore problematica, relativa più al profilo specifico di ogni utente, si è pensato di far entrare in gioco la figura dell'\emph{esperto di settore}: l'esperto è la persona alla quale si deve rivolgere l'utente per ottenere una personalizzazione dell'app. Come verrà descritto nella sezione \ref{sec:mashup-design}, l'esperto di settore è colui che ha il compito di adattare l'aspetto della mobile app, andando a  modificare lo schema di mashup. Si è deciso dunque che si tratta della figura più indicata anche per adattare il contesto al profilo specifico di ogni utente. Nasce quindi l'idea di creare dei CDT specifici per gli utenti, che mostrano solamente le dimensioni che sono di loro interesse. Questi CDT vengono definiti come \emph{CDT su misura} o \emph{Tailored CDT}. In pratica, all'esperto di settore viene dato in carico il compito di \emph{eliminare} le dimensioni che non sono utili all'utente e che creerebbero solamente confusione. Questi alberi di contesto vengono creati a partire dallo schema globale e modificati dall'\emph{esperto di settore} appositamente per uno specifico utente. Oltre alla possibilità di eliminare le dimensioni del contesto non necessarie, viene data anche la libertà di effettuare ulteriori modifiche per migliorare l'esperienza dell'utente:

\begin{itemize}
	\item Viene data la possibilità di impostare dei valori predefiniti. Questa caratteristica è sempre correlata con il profilo dell'utente e da un certo punto di vista è un problema simile a quello esposto in precedenza riguardo le dimensioni non interessanti. In questo caso però, invece che rimuovere totalmente un ramo dell'albero, viene assegnato un valore che rimane sempre valido. Questa caratteristica è molto importante, ed è utile che coesista insieme alla possibilità di rimuovere le dimensioni non interessanti. Si prenda per esempio un utente che non dispone di un proprio mezzo di trasporto: in questo caso non si può rimuovere completamente la dimensione che riguarda i \emph{Trasporti}, in quanto all'utente può sempre interessare come muoversi con i mezzi pubblici. \`E invece più conveniente fissare il valore \virgolette{Trasporto Pubblico} per segnalare che l'utente utilizzerà sempre i mezzi di trasporto pubblici per raggiungere i luoghi di suo interesse
	\item \`E possibile inoltre modificare le associazioni delle operazioni con i nodi del CDT, comprese, solo per le \emph{operazioni primarie}, le priorità che assumono all'interno di ogni nodo. Questa funzionalità tende a sfruttare in maniera più marcata le conoscenze dell'\emph{esperto di settore} per migliorare la qualità dei risultati ottenuti dal sistema. Può essere utilizzata per diversi scopi, come favorire l'uso di determinati servizi rispetto ad altri o sostituire alcuni servizi che in una certa località non sono disponibili o non forniscono dei buoni risultati.
\end{itemize}

\section{Dove eseguire le query verso i servizi?}
%Non sono sicuro di mettere questa sezione qui, poi vediamo dove spostarla
Uno dei primi problemi che abbiamo dovuto affrontare è quello di pensare a come eseguire le richieste verso i servizi esterni. Si sono presentate due possibilità diametralmente opposte di scelta: richieste tutte eseguite dalla app e richieste tutte eseguite dal server.
\begin{itemize}
	\item \textbf{Client centric} In questa tipologia di architettura le operazioni vengono eseguite sul server, precisamente, dato un mashup, si occupa di tutte le operazioni di richiesta, integrazione e composizione dei dati, portando tutta la complessità delle operazioni sul server.
	\item \textbf{Server centric} Tutte le richieste verso i servizi esterni vengono eseguiteviene scaricato sul dispositivo, quindi le operazioni di richiesta, integrazione e composizione vengono eseguite direttamente dal dispositivo.
\end{itemize}
Ha senso utilizzare il server come unico componente che esegue tutte le operazioni sui dati e usare l'app mobile solo come semplice browser dove a partire da una richiesta ottengo una o un insieme di risposte? Oppure ha senso spostare tutta la complessità computazionale sul dispositivo mobile?
Data la crescente potenza di calcolo dei processori destinati al comparto mobile la tentazione di far fare molte operazioni anche complesse al dispositivo mobile è molto forte, tuttavia questo non risolve diverse problematiche.
I servizi non è detto che abbiano i medesimi tempi di risposta, quindi l'applicazione per eseguire una query dovrebbe avere una propria cache. Questo inoltre aggiunge un problema con le API keys dei servizi, che nel caso in cui fossero limitate, porterebbero ad eseguire tante richieste, portando a costi maggiori o a un esaurimento di queries verso il servizio. Questo problema verrebbe risolto utilizzando un unico punto di esecuzione delle query con un meccanismo di caching, in modo da evitare ripetizioni di richieste, tentando di ridurre l'incidenza di questo problema.
Esistono altri due problemi, i quali sono legati all'autonomia e all'utilizzo dei dati del mobile device. L'esecuzione di richieste e operazioni sui dati porta ovviamente a un maggiore consumo di risorse hardware di calcolo e di telecomunicazione, consumando maggiormente la batteria integrata. Con una query unica e con i dati già aggregati ovviamente riduce il consumo delle risorse energetiche e dei dati in connessione mobile.

\section{Mashup Design\label{sec:mashup-design}}

\begin{figure}[h]
	\centering
	\includegraphics[width=\textwidth]{4-metodologia/Immagini/visual_mapping_nuovo.png}
	\caption{Web App di Visual Mapping}\label{fig:visual-mapping}
\end{figure}

Un altro aspetto fondamentale del sistema è quello dell'utilizzo dei mashup per costruire le view dell'applicazione mobile e per associare a ogni singolo elemento il termine da richiedere al server. Questo viene eseguito dall'esperto di settore per mezzo della web app di Visual Mapping (Figura \ref{fig:visual-mapping}), la quale genera come output un file che comprende i mashup occorrenti per visualizzare i dati che servono all'utente finale.
\begin{itemize}
	\item \textbf{Associazione dei termini} 
	L'associazione dei termini viene fatta mediante \emph{drag and drop} dove i singoli termini sono collegati al singolo componente della view. 
	I termini sono definiti dal server e il designer può scegliere se utilizzarli tutti o solo una parte nella creazione dello schema e questi sono poi utilizzati dall'applicazione per richiedere i dati occorrenti a popolare le views.
	Nella figura \ref{fig:associazione-servizi-cdt} è mostrata la sequenza di operazioni che deve compiere il designer.
	\begin{enumerate}
		\item Selezione del componente da inserire nella schermata del telefono e modifica lo stile a seconda delle opzioni disponibili
		\item Associazione del termine tra l'elenco di tutti quelli disponibili dato dal server CAMUS.
	\end{enumerate}
	%allungare questa parte
	
	\item \textbf{Differenziazione dei mashup} 
	Essendo l'\emph{Interest Topic} selezionato uno degli aspetti che caratterizzano la diversità dei dati , viene lasciata aperta la possibilità di creare degli schemi totalmente differenti a seconda del tipo di dato rappresentato dall'\emph{interest topic} selezionato. 
	Ad esempio se viene selezionato \virgolette{Food and Drink} può essere necessario visualizzare dati diversi rispetto a \virgolette{Museum}. Anche se ci sono parametri in comune, come \virgolette{Titolo}, \virgolette{Indirizzo}, \virgolette{Numero di telefono}, ci possono essere parametri peculiari, come il tipo di cucina per il primo caso o il tipo di museo per il secondo caso. Questi dati possono essere visualizzati quindi in maniera differente, e si è scelto di utilizzare oltre ad una differenziazione a livello di termini, anche di lasciare libertà di scelta per quanto riguarda il design del mashup. Per esempio rimane possibile cambiare il tipo e l'ordine dei componenti da visualizzare e anche alcuni elementi stilistici puramente grafici al variare dell'\virgolette{Interest topic}

	\item \textbf{Associazione dei servizi di supporto}
	Come spiegato nella sezione \ref{sec:ecosistema-servizi}, i servizi di supporto hanno la funzione di arricchire le informazioni che sono fornite dai servizi primari. La loro integrazione nei mashup può essere fatta principalmente in due modi:
	\begin{enumerate}
	\item La prima possibilità è di associare a un termine una app già installata sul device. Utilizzando il solito caso d'uso del turismo e considerando la categoria ristoranti, si supponga servizio di ristoranti ritorna un numero di telefono e questo può essere collegato al dialer di default per effettuare direttamente una chiamata o alla app di gestione degli SMS. Oppure l'indirizzo email può essere associato alla funzione \virgolette{Crea Email} della app predefinita di gestione della posta elettronica. Un altro esempio può essere quello di associare il browser di sistema al sito ufficiale o alle pagine Facebook del ristorante.
	\item La seconda possibilità è invece l'utilizzo di un modulo che mostri direttamente i risultati dei servizi di supporto all'interno della app. 
	Questa possibilità può essere utilizzata per mostrare nuovi dati relativi a un singolo item proveniente dai servizi primari, ad esempio le informazioni sulla posizione. In questo modo è possibile associare una mappa oppure una segnalazione che indica la distanza o i tempi di percorrenza, oppure, citando sempre l'esempio dei locali, i mezzi pubblici, car sharing o taxi che si possono utilizzare per raggiungere il ristorante.
	\end{enumerate}
	
	
\end{itemize}
\section{Architettura utilizzata\label{sec:architettura-sistema}}

\begin{figure}[h]
	\centering
	\includegraphics[width=\textwidth]{4-metodologia/Immagini/ArchitectureGen2016.png}
	\caption{Architettura del sistema}\label{fig:architettura-sistema}
\end{figure}

Da tutte queste considerazioni si è arrivati a definire una nuova struttura dell'architettura del sistema.
Come evidenziato nella figura \ref{fig:architettura-sistema}, l'architettura finale del sistema CAMUS è composta da tre parti, ognuna delle quali è collegata con un utilizzatore finale del sistema.

\begin{enumerate}
	\item \textbf{Server} Il server è l'endpoint al quale si interfaccia l'amministratore del sistema, il quale ha una visione maggiore della complessità del sistema. Ha il compito di aggiungere i servizi disponibili compilando un campo Qui vengono registrati i servizi poi che vengono mappati dall'esperto nelle \emph{Web App} 
	Data una query proveniente dall'applicazione mobile, comprendente il contesto e i dati che ha bisogno il client,il server seleziona i servizi da contattare tramite il \emph{Service Selector}, esegue le query verso i servizi esterni e compone i risultati a seconda a seconda delle regole associate a ciascun servizio.
	
	\item \textbf{Web App} Le web app sono collegate all'esperto di settore che compone l'applicazione mobile. Questo attore non è necessariamente un esperto di informatica e della tecnologia utilizzata, quindi ha bisogno di un astrazione maggiore rispetto all'amministratore. Sono disponibili due funzionalità di base: una permette di associare i servizi al CDT dell'utente, mentre l'altra permette di creare i mashup per le pagine dell'applicazione, collegando i termini con i componenti che verranno poi renderizzati nell'applicazione. Al termine delle definizioni di servizi e mashup da parte dell'esperto di settore, il CDT con le associazioni e i mashup vengono caricati sul server, il quale si occuperà di gestire il flusso dei dati direttamente con la mobile app. 
	
	\item \textbf{App Mobile} La app mobile è l'interfaccia dell'utente finale con il sistema. Essa ha il compito di renderizzare i mashup definiti dall'esperto e di permettere all'utente di inserire il proprio contesto per richiedere al server i risultati associati ad esso. I dati occorrenti per generare un contesto possono essere anche aggiunti utilizzando i sensori del dispositivo, come il GPS o l'ora corrente.
	Una volta che l'utente finale ha effettuato il login, la app riceve i mashup e il CDT completo dal server e si occupa di fornire le interfacce grafiche per gestire il contesto e i dati, seguendo tutte le linee guida fornite dai mashup. 
\end{enumerate}





